# hello-world

I write my pages in dutch, my native language. So use a translator if you don't understand dutch. Beside of dutch, I understand the english and german language.

Beste mensen,

Na een werkzaam leven dat zich voor een groot deel in de ICT heeft afgespeeld ben ik inmiddels al een tijdje gepensioneerd.
Elektronica is al van jongs af aan mijn passie geweest en ICT was daar in de jaren tachtig een bijna logisch gevolg van. Nu ik verlost ben van de bedrijfsmatige hektiek van ICT kan ik weer echt genieten van de combinatie van hardware en software. 
De wereld van 3d printing, arduino, raspberry, visual studio, python enz. geven je bijna onbeperkte mogelijkheden en uitdagingen. Je fantasie is uiteindelijk je grootste beperking.

Ik heb tot nu toe nog niet de behoefte gehad met mijn hobby en de resultaten daarvan naar buiten te treden. Er was ook niet echt een reden toe. Recentelijk is mij echter gevraagd om te assisteren bij een lokaal Wonderfoon project. Aangezien de oorsprong van Wonderfoon gehost is op GitHub en ik tegen een aantal problemen aan liep waarvoor ik inmiddels een oplossing gevonden heb, was dit voor mij de aanzet om dit ook via GitHub te delen.

Tot op heden was ik een van de vele consumenten van GitHub. Ik ben benieuwd hoe het is om een bijdrage hieraan te leveren.

Welkom in mijn wereld.

ps. Ik schrijf mijn teksten in de taal waarmee ik ben opgegroeid en mij het beste bij thuis voel. Er zijn tegenwoordig prima vertalers op het net beschikbaar die ervoor zorgen dat iedereen mijn schrijfsels kan begrijpen. Dat neemt niet weg dat ik het engels en duits voldoende machtig ben om het te begrijpen.
